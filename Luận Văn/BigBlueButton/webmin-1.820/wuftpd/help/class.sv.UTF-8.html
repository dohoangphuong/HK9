<header>Användare och klasser</header>

WU FTP-servern tillåter klassificering av användare baserat på den adress
de loggar in från och deras användartyp. Det finns tre användaretyper:
<ul>
<li><b>Unix</b> - Vanliga användare i systemet.
<li><b>Gäst</b> - Unix-användare som har klassificerats som gäster.
<li><b>Anonym</b> - Inloggningar av användarna <tt>anonym</tt> eller
<tt>ftp</tt>, om detta tillåts i systemet.
</ul><p>

Högst upp på sidan kan man definiera klasser beroende på användartyp och
uppkopplingsadress. Varje inloggning förs till den första klass som matchar,
vilket betyder att man bör ordna klasserna från mest till minst specifik.
Adresserna för en klass kan vara fullständiga eller partiella IP-adresser,
IP-nätverk/nätmaskar, datornamn, datornamn med jokertecken (t ex
<tt>*.foo.com</tt>) eller absoluta sökvägar till filer som innehåller
adresser. Varje adressangivelse kan också negeras genom att ett !
(utropstecken) skrivs först.

<p>På mitten av sidan kan man ange de Unix-användare och -grupper som ska
behandlas som gäster. En gästanvändare har ungefär samma rättigheter som en
vanlig Unix-användare, men är begränsad till en viss katalog med hjälp av
<tt>chroot</tt>.

<p>Längst ned på sidan kan man ange Unix-användare och -grupper som ska nekas
åtkomst till FTP-servern. Användare kan anges med namn, UID (t ex
<tt>%3000</tt>) eller UID-intervall (t ex <tt>%3000-3006</tt>). Grupper kan
anges på liknande sätt.

<hr>
