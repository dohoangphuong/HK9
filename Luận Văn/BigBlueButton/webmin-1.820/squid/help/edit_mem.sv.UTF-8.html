<header>Minnesutnyttjande</header>

<b>Minnesbegränsning</b>: Standardvärdet är 8 MB.

<p>OBS: Denna parameter sätter ingen begränsning för processtorleken, utan
begränsar endast Squids minnesutnyttjande i ett avseende. Squid använder
minnet även till andra saker. Processen kommer antagligen att bli två eller
tre gånger så stor som det värde du anger här.

<p>Parametern anger den ideala minnesåtgången för:
<ul>
<li>Objekt som håller på att överföras
<li>Nyligen använda objekt
<li>Objekt som cachats negativt
</ul>

<p>Data för dessa objekt lagras i 4 kB-block. Denna parameter anger den
ideala övre begränsningen på det totala antalet allokerade 4 kB-block.
Objekt som håller på att överföras har högst prioritet.

<p>Objekt som håller på att överföras har högre prioritet än övriga. Om
ytterligare utrymme krävs för inkommande data kastas objekt som cachats
negativt och som nyligen använts. De negativt cachade objekten samt de
nyligen använda objekten tar alltså upp allt utrymme som inte behövs till
objekt som håller på att överföras.

<p>Om omständigheterna kräver detta kommer denna begränsning att överskridas.
Särskilt om takten för inkommande förfrågningar kräver mer än detta
minnesutrymme för att hantera objekt som ska överföras, kommer Squid att
överskrida gränsen, för att kunna ta hand om nya förfrågningar. När
belastningen minskar kommer block att frigöras tills högvattenmärket nåtts
och därefter kommer blocken att användas för nyligen använda objekt.

<p><b>FD(FQDN)-cachestorlek</b>: Standardvärdet är 1024. Det maximala antalet
cacheposter med Fullständiga Domännamn.

<p><b>"Högvattenmärke" för minne</b>: Standardvärdet är 95 %. När denna gräns
nås kommer nyligen använda objekt och objekt som håller på att överföras att
kastas bort för att frigöra minne.

<p><b>"Lågvattenmärke" för minne</b>: Standardvärdet är 90 %. När
högvattenmärket nåtts kommer Squid att fortsätta att frigöra minne tills
minnesutnyttjande gått nedanför denna gräns.

<p><b>"Högvattenmärke" för disk</b>: Standardvärdet är 95 %. När denna gräns
nås kommer Squid att börja rensa disk-cachen från de äldsta objekten.

<p><b>"Lågvattenmärke" för disk</b>: Standardvärdet är 90 %. När
högvattenmärket nåtts kommer Squid att fortsätta att rensa disk-cachen tills
det upptagna utrymmet gått nedanför denna gräns.

<p><b>Maximal storlek för cachade objekt</b>: Standardvärdet är 4096 kB. Denna
variabel begränsar storleken på de objekt som lagras i cachen. Större objekt
kommer aldrig att cachas utan måste hämtas från ursprungsservern varje gång.

<p><b>Storlek för IP-adress-cache</b>: Standardvärdet är 1024. Antalet poster
som får lagras i IP-cachen.

<p><b>"Högvattenmärke" för IP-cache</b>: Standardvärdet är 95 %. När denna
gräns nås kommer Squid att börja rensa ut IP-poster ur cachen.

<p><b>"Lågvattenmärke" för IP-cache</b>: Standardvärdet är 90 %. När Squid har
börjat att rensa i IP-cachen kommer den att fortsätta tills posternas antal
går under denna andel.

<hr>


