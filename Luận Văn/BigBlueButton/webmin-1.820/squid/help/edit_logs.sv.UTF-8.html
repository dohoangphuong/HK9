<header>Loggning</header>

<b>Loggfil för åtkomst</b>: Standardinställningen är systemberoende, men
vanligen någonstans i <tt>/var</tt>. Loggar klientförfrågningar. Innehåller
en post för varje HTTP- och ICP-uppslagning som mottagits.

<p><b>Loggfil för debuggning</b>: Standardinställningen är systemberoende.
Cache-loggfil. Det är här som allmän information om cachens uppförande hamnar.
Det går att öka den datamängd som loggas till denna fil i
<b>Debuggningsinställningarna</b>.

<p><b>Loggfil för lagring</b>: Standardinställningen är systemberoende.
Loggar lagringshanterarens aktivitet. Visar de objekt som kastas ut från
cachen och de som sparas, samt hur länge de sparas. Välj "ingen" för att slå
av detta. Det finns egentligen inga verktyg för att analysera denna logg, så
det gör inget om man slår av den.

<p><b>Fil för cache-metadata</b>: Standardinställningen är swap.log i varje
cache-katalog. Denna loggfil innehåller metadata om de objekt som sparats på
disk och används för att bygga upp cachen igen vid start. Vanligtvis ligger
denna fil i varje cache-katalog, men det går också att ange en annan sökväg
här. Observera att ett fullständigt filnamn måste anges, inte bara en
katalog. Eftersom detta är index för hela objektlistan går det INTE att
rotera den regelbundet!

<p>Om det går att använda % i filnamnet kommer det att ersättas med en
representation av cache-katalogens namn, där alla '/' ersätts med '.'. Detta
behövs för att tillåta att cache-kataloger läggs till och tas bort när en
annan cache-swap-logg används.

<p>Om det finns mer än en cache-katalog och det inte går att använda % i
filnamnen, kommer dessa swap-loggar ha namn i stil med:
<ul>
<li>cache_swap_log.00
<li>cache_swap_log.01
<li>cache_swap_log.02
</ul>

<p>Numren på slutet (som läggs till automatiskt) motsvarar ordningen på
cache-katalogernas rader i inställningarna. Om man ändrar ordning på
raderna kommmer loggfilerna INTE att motsvara rätt cache-katalog, om man inte
döper om dem för hand. Vi rekommenderar att denna inställning INTE används.
Det är bättre att hålla dessa loggfiler i varsin cache-katalog.

<p><b>Använda HTTPD-loggformat</b>: Standardinställningen är nej. Cachen kan
generera det loggfilformat som många 'httpd'-program använder. Sätt denna
parameters värde till av eller på för att slå av eller på genereringen.
Standardformatet är att använda det inbyggda loggformatet, eftersom det
innehåller användbar information som Squid-specifika analysprogram använder.

<p><b>Logga MIME-huvuden</b>: Standardinställningen är nej. Cachen kan läsa
både uppslagnings- och svars-MIME-huvudena för varje HTTP-transaktion.
Huvudena är säkert kodade och kommer att lagras som två fält inom
hakparenteser i slutet på åtkomstloggen (för inbyggt eller httpd-genererande
loggformat). Välj på för att slå på denna loggning.

<p><b>Loggfil för användarprogram</b>: Standardinställnignen är ingen.
Om Squid konfigureras med inställningen "--enable-useragent-log", kommer den
att logga User-Agent-fältet i HTTP-förfrågningen till den fil som anges här.

<p><b>PID-fil</b>: Standardinställningen är systemberoende. Ange ett filnamn
dit process-id ska skrivas. Ange "ingen" för att slå av detta.

<p><b>Utföra RFC931-identitetsuppslagningar för åtkomstlistor</b>:
Standardinställningen är ingen. Slår upp identiteterna för att hitta
datornamnen på de klienter som försöker komma åt något i dessa åtkomstlistor.

<p><b>Tidsgräns för RFC931-identitet</b>: Standardvärdet är 30 sekunder. Detta
är den längsta tid som Squid ska vänta på IDENT-uppslagningar. Om detta värde
är för högt och alla identitetsuppslagningar ska utföras, kan man råka ut för
en denial-of-service genom att man har för många uppslagningar på gång
samtidigt.

<p><b>Logga fullständiga datornamn</b>: Standardinställningen är nej. Loggar
fullständigt datornamn för klienterna.

<p><b>Loggningsnätmask</b>: Standardvärdet är 255.255.255.255. Nätmask för
klientadresser i loggfiler och cachemgr-utmatningar. Ändra denna för att
skydda cache-klienternas integritet. Nätmasken 255.255.255.0 gör att alla
IP-adresser x.x.x.0-255 loggas.

<p><b>Debuggningsinställningar</b>: Standardinställningen är "ALL,1".
Loggningsinställningarna sätts som sektion,nivå där varje källfil får en
egen sektion. Lägre nivåer gör att färre saker loggas. Fullständig debuggning
(nivå 9) kan ge en väldigt stor loggfil, så var försiktig med detta. Det
magiska ordet "ALL" sätter debuggningsnivån för samtliga sektioner. Vi
rekommenderar att man vanligtvis kör med "ALL,1".

<p><b>Tabell över MIME-huvuden</b>: Sökväg till Squids MIME-tabell. Denna ska
inte behöva ändras, men om du gör det innehåller standardfilen exempel och
formateringsupplysningar.

<hr>
