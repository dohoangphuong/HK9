<body bgcolor=#ffffff>
<title>Internettjänster</title>
<center><img src="images/inetd.gif"></center><br>
<h2><i>Denna hjälpsida är inte färdig</i></h2>
<hr>
<h3>Introduktion</h3>
Med denna modul kan du sätta upp och administrera internettjänster som
<tt>telnet</tt>, <tt>ftp</tt> och <tt>finger</tt>. Varje internettjänst
har ett namn, ett portnummer och ett protokoll (t ex <tt>telnet</tt> över
<tt>tcp</tt>, port 23). Flera tjänster har också serverprogram som
hanterar uppkopplingar till tjänsten.

<p>Tjänster som har ett sådant program kontrolleras av Unix-demonen
<tt>inetd</tt>, som lyssnar efter uppkopplingar för alla sina tjänster.
När en uppkoppling sker startas serverprogrammet för att hantera data från
den nya uppkopplingen.

<p>Alla internettjänster hanteras inte av denna modul. Servrar som tar
emot många uppkopplingar, t ex HTTPD, SMB och NFS, körs separat för att
inetd inte ska behöva starta en ny process för varje uppkoppling till dem.
För dessa tjänster görs inställningar i respektive Webmin-modul, t ex
<a href=/samba/>Samba</a> och <a href=/apache/>Apache</a>.

<p>På startsidan för denna modul listas alla internet- och RPC-tjänster
på ditt system. Tjänster som har tillhörande program visas med fetstil.
Listan genereras från filerna <tt>/etc/services</tt>, <tt>/etc/rpc</tt>
och <tt>/etc/inetd.conf</tt>.

<hr>
<h3>Lägga till tjänst</h3>
För att lägga till en tjänst klickar du på länken <tt>Lägga till tjänst</tt>
nedanför listan över tjänster. Då kommer du till ett formulär där du kan
skriva in uppgifter om den nya tjänsten.

	<ul>
	<li><b>Namn på tjänsten</b>
	    <br>Varje tjänst måste ha ett unikt par av namn och protokoll.
	    Detta betyder att två tjänster kan heta samma sak om de använder
	    olika protokoll.
	<li><b>Protokoll</b>
	    <br>Kommunikationsprotokollen som tjänsten använder sig av.
	    De flesta internettjänster använder <tt>TCP</tt>-protokollet
	    och resten använder <tt>UDP</tt>.
	<li><b>Port</b>
	    <br>Varje tjänst har ett portnummer som måste vara unikt inom
	    protokollet som används. Portnumret måste ligga i intervallet
	    0-65535 både för <tt>TCP</tt> och <tt>UDP</tt>.
	<li><b>Alias</b>
	    <br>Här kan du skriva in fler namn som tjänsten kan anropas med.
	    Du får inte använda namn eller alias som redan är upptagna inom
	    protokollet.
	</ul>

<p>Du kan använda tjänstenamnet istället för datornamnet i t ex
<tt>telnet</tt>-kommandon. Du kan exempelvis skriva <tt>telnet
foo.bar.com smtp</tt> för att koppla upp dig mot port 25 på datorn
<tt>foo.bar.com</tt>, under förutsättning att tjänsten <tt>smtp</tt>
har definierats på rätt sätt.

<p>För tjänster med tillhörande program måste du välja <tt>Använd programmet
nedan</tt> när du skriver in uppgifterna.
	<ul>
	<li><b>Program</b>
	    <br>Vissa tjänster hanteras internt av <tt>inetd</tt>.
	    Du bör dock här ange fullständig sökväg till det program som ska
	    utföras när du lägger till en tjänst.
	<li><b>Argument</b>
	    <br>Kommandoradsargument som ska skickas till det program du
	    angivit ovan. Det första argumentet bör vara programnamnet och
	    övriga argument parametrar till programmet.
	<li><b>Vänteläge</b>
	    <br>Här bestämmer du om <tt>inetd</tt> ska vänta tills
	    programmet är klart innan det ska köra igång något annat.
	    För de flesta tjänster bör du välja <tt>Vänta inte</tt>.
	<li><b>Kör som</b>
	    <br>Användarnamnet för den användare som serverprogrammet ska
	    köras som. De flesta servrar måste köras som <tt>root</tt>.
	</ul>

<p>När du har lagt till en tjänst kommer den inte att vara tillgänglig
direkt. Du måste trycka på knappen <tt>Starta om inetd</tt> på startsidan
för att tjänsten ska gå att använda.

<hr>
<h3>Ändra en tjänst</h3>
För att ändra i en tjänst klickar du på tjänstenamnet i listan på
startsidan. Du får då upp samma formulär som när du lägger till en
tjänst, och kan ändra de uppgifter du vill. Du kan också trycka på
<tt>Ta bort</tt>-knappen längst ned på sidan för att ta bort tjänsten.

<p>Var försiktig när du ändrar i eller tar bort systemtjänster som
<tt>telnet</tt> och <tt>ftp</tt>. Om du ändrar i dem kan du få problem
med inloggning (eller värre).

<p>När du har ändrat i en tjänst kommer detta inte att tas i drift på
en gång, utan du måste trycka på <tt>Starta om inetd</tt>-knappen för
att ändringarna ska gå igenom.

<hr>
<h3>Skapa och ändra RPC-program</h3>
Normalt kommer du inte att behöva skapa eller ändra RPC-program på
ditt system. Om du skulle vilja göra det ändå går det till på ungefär
samma sätt som för internettjänster.

<p>Formuläret för RPC-program innehåller alltid åtminstone dessa fält:
	<ul>
	<li><b>Programnamn</b>
	    <br>Ett unikt namn (inom protokollet) på RPC-programmet.
	<li><b>Nummer</b>
	    <br>Varje RPC-program har ett unikt programnummer som bestäms
	    när programmet skrivs.
	<li><b>Alias</b>
	    <br>Här kan du skriva in fler namn som RPC-programmet kan
	    anropas med.
	</ul>

<p>En del operativsystem (t ex Solaris) stödjer att RPC-tjänster kan
ha tillhörande serverprogram. Dessa program kommer att köras av <tt>inetd</tt>
när programmet anropas.

<p>Om ditt system stödjer RPC-serverprogram via inetd, kommer följande
fält också att finnas:
	<ul>
	<li>???
	</ul>
 
<hr>
<a href="/"><img alt="<-" align=middle border=0 src=/images/left.gif></a>
&nbsp;&nbsp;<a href="">Tillbaka till modul</a>
 
